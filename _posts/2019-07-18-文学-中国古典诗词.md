---
layout:     post
title:      文学
subtitle:   中国古典诗词
date:       2019-07-27
author:     Yingshan Li
header-img: img/sunrise.jpg
catalog: true
tags:
    - 古典诗词
---


##### 舟夜书所见——清·查慎行

月黑见渔灯，孤光一点萤。
微微风簇浪，散作满河星。

##### 约客——南宋·赵师秀

黄梅时节家家雨，青草池塘处处蛙。
有约不来过夜半，闲敲棋子落灯花。

##### 江雪——唐·柳宗元
 千山鸟飞绝，万径人踪灭。 孤舟蓑笠翁，独钓寒江雪。

##### 咏柳——唐，贺知章
碧玉妆成一树高，万柳垂下绿丝绦
不知细叶谁裁出，二月春风似剪刀

##### 敕勒川——民歌
敕勒川，阴山下。天似穹庐，笼盖四野。天苍苍，野茫茫， 风吹草低见牛羊。

##### 凉州词——唐·王之涣
黄河远上白云间，一片孤城万仞山。
羌笛何须怨杨柳，春风不度玉门关。

##### 凉州词——唐·王翰
葡萄美酒夜光杯，欲饮琵琶马上催。
醉卧沙场君莫笑，古今征战几人回。		

##### 出塞——唐·王昌龄
秦时明月汉时关，万里长征人未还。
但使龙城飞将在，不教胡马度阴山。		

##### 芙蓉楼送辛渐——唐·王昌龄
寒雨连江夜入吴，平明送客楚山孤，
洛阳亲友如相问，一片冰心在玉壶。		

##### 悯农——唐·李绅
春种一粒粟，秋收万颗子。
四海无闲田，农夫犹饿死。		

##### 送元二使安西——唐·王维
渭城朝雨浥轻尘，客舍青青柳色新。
劝君更尽一杯酒，西出阳关无故人。		

##### 别董大——唐·高适
千里黄云白日曛，北风吹雁雪纷纷。
莫愁前路无知己，天下谁人不识君。		

##### 江雪——唐·柳宗元
千山鸟飞绝，万径人踪灭。
独钓寒江雪，孤舟蓑笠翁。		

##### 滁州西涧——唐·韦应物
独怜幽草涧边生，上有黄鹂深树鸣。
春潮带雨晚来急，野渡无人舟自横。		

##### 上邪——汉乐府
我欲与君相知，长命无绝衰。山无陵，江水为竭，冬雷震震，夏雨雪，天地合，乃敢与君绝。	

##### 千秋岁——宋·张先
天不老，情难绝，心似双丝网，中有千千结。夜过也，东方未白孤灯灭。
	
##### 更漏子——唐·温庭筠
梧桐树，三更雨，不道离情正苦。一叶叶，一声声，空阶滴到明。
	
##### 望江南——唐·温庭筠
梳洗罢，独倚上江楼。过尽千帆皆不是，斜晖脉脉水悠悠，断肠白频洲。
	
##### 诗经·邶风·击鼓
死生契阔，与子成说。执子之手，与子偕老。

##### 采桑子·恨君不似江楼月--南宋·吕本中
恨君不似江楼月，南北东西，南北东西，只有相随无别离。
恨君却似江楼月，暂满还亏，暂满还亏，待到团圆是几时？ 

##### 菩萨蛮——敦煌曲子词
枕前发尽千般愿，要求且待青山烂。水面上秤锤浮，直待黄河彻底枯。白日参辰现，北斗回南面，休即未能休，且待三更现日头。
		
##### 钗头凤——南宋·陆游
红酥手，黄藤酒，满城春色宫墙柳。东风恶，欢情薄，一杯愁绪，几年离索。错！错！错！春如旧，人空瘦，泪痕红浥鲛绡透。桃花落，闲池阁，山盟虽在，锦书难托。莫！莫！莫！		

##### 钗头凤——南宋·唐婉
世情薄，人情恶，雨送黄昏花易落。晓风干，泪痕残，欲笺心事，独语斜阑，难！难！难！人成各，今非昨，病魂常似秋千索。角声寒，夜阑珊，怕人询问，咽泪装欢，瞒！瞒！瞒！		

##### 江城子·乙卯正月二十日夜记梦——北宋·苏轼
十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。夜来幽梦忽还乡，小轩窗，正梳妆。相顾无言，惟有泪千行。聊得年年断肠处，明月夜，短松冈。			
##### 离思--唐·元稹
曾经沧海难为水，除却巫山不是云。取次花丛懒回顾，半缘修道半缘君。

##### 虞美人·听雨—-南宋·蒋捷
少年听雨歌楼上，红烛昏罗帐。壮年听雨客舟中，江阔云低，断雁叫西风。
而今听雨僧庐下，鬓已星星也。悲欢离合总无情，一任阶前，点滴到天明。	
##### 临江仙—-北宋·晏殊
梦后楼台高锁，酒醒帘幕低垂。去年春恨却来时，落花人独立，微雨燕双飞。
记得小频初见，两重心字罗衣。琵琶弦上说相思，当时明月在，曾照彩云归。	

##### 蝶恋花--北宋·晏几道 
梦入江南烟水路，行尽江南，不与离人遇。 

##### 鹧鸪天--北宋·晏几道 
从别后，忆相逢，几回魂梦与君同？今宵剩把银釭照，犹恐相逢是梦中。    
##### 青玉案--北宋·贺铸 
凌波不过横塘路，但目送、芳尘去。锦瑟华年谁与度？月台花榭，琐窗朱户，只有春知处。
碧云冉冉蘅皋暮，彩笔新题断肠句。试问闲愁都几许？一川烟草，满城风絮，梅子黄时雨。

##### 丑奴儿·书博山道中壁-—南宋·辛弃疾
少年不识愁滋味，爱上层楼。爱上层楼，为赋新词强说愁。
而今识尽愁滋味，欲说还休。欲说还休，却道天凉好个秋。	
##### 鹊桥仙-—北宋·秦观
纤云弄巧，飞星传恨，银汉迢迢暗度。金风玉露一相逢，便胜却人间无数。
柔情似水，佳期如梦，忍顾鹊桥归路!两情若是久长时，又岂在朝朝暮暮!­	
##### 蝶恋花-—北宋·柳永 
伫倚危楼风细细，望极春愁，黯黯生天际。草色烟光残照里，无言谁会凭栏意。
拟把疏狂图一醉，对酒当歌，强乐还无味。衣带渐宽终不悔，为伊消得人憔悴。

##### 青玉案·元夕--南宋·辛弃疾 
东风夜放花千树，更吹落，星如雨。宝马雕车香满路，凤箫声动，玉壶光转，一夜鱼龙舞。
蛾儿雪柳黄金缕，笑语盈盈暗香去。众里寻他千百度，蓦然回首，那人却在，灯火阑珊处。 	

##### 雁丘词-—元·元好问 
问世间，情是何物，直教生死相许？天南地北双飞客，老翅几回寒暑。
欢乐趣，离别苦，就中更有痴儿女。君应有语，渺万里层云，千山暮雪，只影向谁去。
横汾路，寂寞当年萧鼓，荒烟依旧平楚。招魂楚些何嗟及，山鬼喑啼风雨。
天也妒，未信于，莺儿燕子俱黄土。千秋万古。为留待骚人，狂歌痛饮，来访雁丘处。 	

##### 一剪梅--明·唐寅 
雨打梨花深闭门。忘了青春，误了青春。
赏心乐事共谁论？花下销魂，月下销魂。
愁聚眉峰尽日颦。千点啼痕，万点啼痕。
晓看天色暮看云。行也思君，坐也思君。		

##### 苏幕遮-—北宋·周彦邦 
燎沉香，消溽暑。鸟雀呼晴，侵晓窥檐语。
叶上初阳干宿雨，水面清圆，一一风荷举。
故乡遥，何日去？家住吴门，久坐长安旅。
五月渔郎相忆否？小楫轻舟，梦如芙蓉浦。	

##### 苏幕遮-—宋范仲淹
碧云天，黄叶地，秋色连波，波上寒烟翠。
山映斜阳天接水，芳草无情，更在斜阳外。
黯乡魂，追旅思，夜夜除非，好梦留人睡。
明月高楼休独倚，酒入愁肠，化作相思雨。	

##### 浪淘沙-—南唐·李煜 
帘外雨潺潺，春意将阑。罗衾不耐五更寒。梦里不知身是客，一晌贪欢。
独自莫凭栏，无限江山，别时容易见时难。流水落花春去也，天上人间。	
##### 送别--李叔同
长亭外，古道边，芳草碧连天。晚风拂柳笛声残，夕阳山外山。
天之涯，地之角，知交半零落。一壶浊酒尽余欢，今宵别梦寒。
长亭外，古道边，芳草碧连天。问君此去几时来，来时莫徘徊。
天之涯，地之角，知交半零落。人生难得是欢聚，惟有别离多。	
##### 蝶恋花--宋·欧阳修
庭院深深深几许，杨柳堆烟，帘幕无重数。玉勒雕鞍游冶处，楼高不见章台路。
雨横风狂三月暮，门掩黄昏，无计留春住。泪眼问花花不语，乱红飞过秋千去。	
剪梅·舟过吴江--宋·蒋捷
一片春愁待酒浇。江上舟摇，楼上帘招。秋娘渡与泰娘桥，风又飘飘，雨又萧萧。
何日归家洗客袍？银字笙调，心字香烧。流光容易把人抛，红了樱桃，绿了芭蕉。	

##### 水龙吟·杨花词--宋·苏轼
似花还似非花，也无人惜从教坠。抛家傍路，思量却是，无情有思。萦损柔肠，困酣娇眼，欲开还闭。 梦随风万里，寻郎去处，又还被莺呼起。 不恨此花飞尽，恨西园、落红难缀。晓来雨过，遗踪何在，一池萍碎。春色三分，二分尘土，一分流水。 细看来，不是杨花，点点是离人泪。		
##### 卜算子·黄州定惠院寓居作--宋·苏轼
缺月挂疏桐，漏断人初静。谁见幽人独往来，缥缈孤鸿影。
惊起却回头，有恨无人省。拣尽寒枝不肯栖，寂寞沙洲冷。	
##### 定风波--宋·苏轼 
莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。
料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。	

##### 蝶恋花--毛泽东
我失骄杨君失柳，杨柳轻飏，直上重霄九。 问讯吴刚何所有，吴刚捧出桂花酒。 
寂寞嫦娥舒广袖，万里长空，且为忠魂舞。 忽报人间曾伏虎，泪飞顿作倾盆雨。	

##### 临江仙--宋·苏轼
一别都门三改火，天涯踏尽红尘。依然一笑作春温。无波真古井，有节是秋筠。
惆怅孤帆连夜发，送行淡月微云。尊前不用翠眉颦。人生如逆旅，我亦是行人。	

##### 上李邕--唐·李白
大鹏一日同风起，扶摇直上九万里。
假令风歇时下来，犹能簸却沧溟水。
世人见我恒殊调，闻余大言皆冷笑。
宣父犹能畏后生，丈夫未可轻年少。		

##### 望江南·超然台作--宋·苏轼
春未老，风细柳斜斜。试上超然台上看，半壕春水一城花。烟雨暗千家。
寒食后，酒醒却咨嗟。休对故人思故国，且将新火试新茶。诗酒趁年华。	
##### 水调歌头·黄州快哉亭赠张偓佺--宋苏轼
落日绣帘卷，亭下水连空。知君为我新作，窗户湿青红。
长记平山堂上，欹枕江南烟雨，杳杳没孤鸿。认得醉翁语，“山色有无中”。　
一千顷，都镜净，倒碧峰。忽然浪起，掀舞一叶白头翁。
堪笑兰台公子，未解庄生天籁，刚道有雌雄。一点浩然气，千里快哉风。		
##### 高蟾——金陵晚望
曾伴浮云归晚翠，犹陪落日泛秋声。
世间无限丹青手，一片伤心画不成。		

##### 王昌龄——从军行七首-其四
青海长云暗雪山，孤城遥望玉门关。
黄沙百战穿金甲，不破楼兰终不还。		

##### 戴叔伦——塞上曲二首-其二
汉家旌帜满阴山，不遣胡儿匹马还。
愿得此身长报国，何须生入玉门关。		

##### 水仙子·夜雨——徐再思
一声梧叶一声秋，一点芭蕉一点愁，三更归梦三更后。
落灯花，棋未收，叹新丰逆旅淹留。枕上十年事，江南二老忧，都到心头。	
##### 古木阴中系短篷——宋·志南
古木阴中系短篷，杖藜扶我过桥东。
沾衣欲湿杏花雨，吹面不寒杨柳风。		

##### 宿骆氏亭寄怀崔雍崔衮——唐·李商隐
竹坞无尘水槛清，相思迢递隔重城。 
秋阴不散霜飞晚，留得枯荷听雨声。		

##### 念奴娇·过洞庭——宋·张孝祥
洞庭青草，近中秋、更无一点风色。玉鉴琼田三万顷，著我扁舟一叶。
素月分辉，银河共影，表里俱澄澈。怡然心会，妙处难与君说。 
应念岭海经年，孤光自照，肝胆皆冰雪。短发萧骚襟袖冷，稳泛沧浪空阔。
尽挹西江，细斟北斗，万象为宾客。扣舷独啸，不知今夕何夕。	
##### 蝶恋花·春景——宋·苏轼
花褪残红青杏小。燕子飞时，绿水人家绕。枝上柳绵吹又少。天涯何处无芳草！墙里秋千墙外道。墙外行人，墙里佳人笑。笑渐不闻声渐悄。多情却被无情恼。



